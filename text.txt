Здравейте, ние сме Александър Христов и Петър Петров от 11-а клас и това е нашият проект AutoCue Vision. Той представлява устройство, което се прикрепя към рамка на очила и позволява на презентатор/водещ/говорител да чете текста, който трябва да каже, директно от своето по-близко полезрение, което премахва нуждата от големи аутокю устройства и клипборди с текст. Когато човекът говори, устройството следи думите, които той изрича и на база на това превърта текста, който говорителят трябва да чете. Проектът е съставен от два компонента: модул с прозрачен дисплей, който се прикрепя към очилата рамката на очилата на човека и устройство, което се прикрепя с помощта на лента или колан съответно за ръката или кръста му, което всъщност извършва всички операции и определя текста, който да се показва на дисплея. Основната функционалност на проекта се извършва от микрокомпютър Raspberry Pi. Софтуерът е написан на Python, а за отчитането на думи чрез глас e използван Azure Speech service. 